---
parent: রুদ্ধস্বর
nav_order: ২০০২-১০-১০
---

# কোনদিন

<div class="vert-text tagtext">দৃঢ়</div>  
আমরা পরাজিত হবো না কোনদিন ।  
যদিও মানবতার চোখের জল পড়ে,  
তবুও আমরা মরবো না, কোনদিন ।  
যদিও বিচারের বাণী লাজে মুখ ঢাকে,  
তবুও আমরা সুবিচারের প্রত্যাশা ছাড়বো না, কোনদিন ।  
<!--যদিও নির্মম প্রস্তরাঘাতে মুহাম্মাদ  
(সাল্লাল্লাহু আলাইহিস্‌সাল্লাম) এর রক্ত ঝড়ে  
তবুও তাদের তিনি অভিশাপ দেবেন না, কোনদিন ।-->  
যদিও স্বপ্ন বুনতে বুনতে স্বপ্নগুলো যায় ছিড়ে  
তবুও আমরা স্বপ্ন দেখতে ভুলবো না, কোনদিন ।  
যদিও শক্তিশালী আঘাতে আঘাতে জর্জরিত করে, দুর্বলকে —  
আর সবার মতামত উপেক্ষা করে,  
তবুও আমরা মাথানত করবো না,  
তবুও দুর্বল তার ইজ্জত লুন্ঠন করতে দেবে না, কোনদিন ।

যদিও আমরা আর কোনদিন উঠে দাঁড়াতে পারবো না,  
কেননা, অস্ত্র আর বোমার আঘাতে আঘাতে আমরা ছিন্নভিন্ন,  
তবুও আমাদের অনাগত বংশধরেরা থেমে থাকবে না,  
তারা তারপরও অন্যের উপর নির্ভর করবেনা, কোনদিন ।  
হয়তো ধনীদেশের উদার বানিজ্যনীতিতে  
অথবা শৃঙ্ক্ষলিত অর্থকাঠামোতে  
শোষিত হতে হতে আমরা রক্তশূণ্য হয়ে যাবো,  
তবুও আমাদের স্বাধিকারের দাবি আমরা  
ছাড়বো না, কোনদিন ।

<div class="vert-text tagtext">উৎকন্ঠা</div>  
হয়তো একদিন, সব ধনলিপ্সু, সব শোষক  
আমাদের রক্তমাখা শরীরে উল্লসিত হবে,  
তবুও এ রক্ত  
সেসব ধনমত্তদের ধ্বংস করবে কোন একদিন ।

<div class="vert-text tagtext">উদয়</div>  
তারপর হয়তো বা আমরা সুতীব্র অগ্নিনীলিমাময়  
আকাশের নিচে লাঞ্চিত-শোষিত হতে হতে  
এক মত্ত উল্লাসে ঝেগে উঠবো একদিন;  
আমরা হয়তো সত্যকে প্রতিষ্ঠা দিবো  
একদিন —  
কোন এক দিন ।

<div class="vert-text tagtext">প্রত্যাশা</div>  
সূর্যের আলোয় আর মহানতার আলোয়  
এবং তারুণ্যের ঐশ্বর্যময় তাপে  
একদিন এ পৃথিবী,  
ধুয়ে মুছে নেবে  
অনাবিল সত্য জ্যোতির্ময় রূপ ।  
এ বিশ্ব হেসে উঠবেই একদিন —  
কোন একদিন,  
কোনদিন ।  
</div>
