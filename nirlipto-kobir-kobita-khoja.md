---
parent: কাব্যতীর্থ
nav_order: ২০০৪-০৩-১০
---

# নির্লিপ্ত কবির কবিতা খোঁজা

আকাশে অনেক তারা  
কিংবা একটি চাঁদ  
অথবা মেঘের আড়ালে ঢাকা সূর্য  
নয়তো রৌদ্রের খরতাপে ঠা ঠা পৃথিবী  
আর হয়তো রসালো জলাশয়  
— এসবের মাঝে কবিতা খুঁজছে  
কবি <em>ছদ্মনামবিহীন</em> ।

<div style="padding:0 0 16px 32px;">সেই কবি ক্ষুধার্ত নয়তো তৃষ্ণার্ত মনে  
বাংলার প্রকৃতিতে আর মানুষের মাঝে  
অনেক ছন্দ খোঁজে, নতুন কিংবা পুরনো ছন্দ  
নয়তো নিস্পন্দ ছন্দ।<!--[জানে রসাতল মন্দ - তবু অধঃপতনে রাষ্ট্র]-->  
যেদিকেই তাকয় কবি – কাব্যামৃতরূপ ছন্দসুধার লোভে —  
<em>‘হায় ছন্দ কোথায়? এ বাংলা ছন্দহীন!’</em>  
যেদিকেই দেখে কবি – অক্ষরব্যঞ্জনার খোঁজে,  
“<em>ছন্দ কোথায় - অক্ষরবৃত্ত, মাত্রাবৃত্ত;  
কোথায় ব্যঞ্জনা কোথায় দ্যোতনা, কোথায় জীয়নকাঠি?  
অমৃত-গরল, দুঃখ-কষ্ট, আবেগ — কই?</em>”  
কবিতা লেখা হবে কি দিয়ে?</div>  
<div style="padding:0 0 16px 0;">“এই বাংলা সুর ছন্দোহীন  
নিয়মশৃঙ্ক্ষলাবিহীন  
অধঃপতনের রসাতলে, মন্দন কিংবা ত্বরণ  
অথবা বেগ ছাড়া কী অনিয়মে চলেছে”  
যেদিকেই তাকায় কবি –  
কবিতা পায় না,  
তার কাছে এ ধরণী কবিতাহীন।</div>  
<div style="padding:0 0 16px 32px;"">এই দেখে মহাসুর  
দেবী কাব্য অধিষ্ঠাত্রী  
বলে —  
খোঁজ আত্মমাঝে কবিতা  
নির্লিপ্ত হয়ে থেকো না!  
হে কবি!  
বাজো, বাজো শতদলে।</div>

`কাব্যতীর্থ` `২০০৪-০৩-১০` `টাংগাইল`
