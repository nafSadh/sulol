---
parent: রুদ্ধস্বর
nav_order: ২০০৩-০৪-০১
---

# জাগো, হে! আনন্দ

১.  
(এখানে আনন্দ আমাদের ।  
 অনন্ত প্রত্যাশা বিশ্বজুড়ে ।  
 এখানে কষ্ট নেই কারোর ।  
 বিশ্ব চিরন্তন মানবতার ।  
 আনন্দ! জাগো হে আনন্দ ।)

২.  
প্রত্যাশা সমগ্র পৃথিবীতে,  
মানুষের আর সকলের,  
প্রত্যাশা আমাদের —  
একটি সুন্দর পৃথিবী গড়বো আমরা ।  
দেখো আমাদের স্বপ্ন ।

৩.  
আনন্দ, আনন্দ কী যে আনন্দ,  
এখানে, সেখানে, সাদা কালো - লাল নীল,  
সবুজ হলুদ বেগুনী, স্বপ্নীল  
হাজারো বর্ণের হাজার রকমের আনন্দ ।  
আনন্দ ! সেই আনন্দ অনাবীল,  
সে আনন্দ আমাদের বোনায়  
এক সুন্দর পৃথিবী-নিকায়,  
যেখানে নেই কোন কষ্ট কোন কান্না  
শুধুই আনন্দের আনাগোনা ।  
সেখানে হাজার লক্ষ কোটি মানুষ  
উড়ায়না কোন ফানুস;  
বরং বাস্তবেই  
কীযে আনন্দে, হাসিতে উৎসবে তারা মাতবেই —  
তারা মাতবেই, মহানন্দের মহোৎসবে ।  
কেননা, সে আনন্দ —  
গোলাপের মতো লাল,  
সূর্যের মত উজ্জ্বল,  
সূর্যমুখীর মতো হলুদ কমলা,  
বাগানবিলাসের মত মোহমায়া,  
নীল আকাশের মতো অসীম,  
সমুদ্রের মত রত্নাকর ।  
কেননা, সে আনন্দ লকলকে লেলিহান  
অগ্নিশিখার মতো —  
সমস্ত দুঃখ কষ্টকে ধ্বংস করে উদ্দাম —  
তার উপর গড়ে তোলে আনন্দের উদ্যান,  
গড়ে মহোৎসবের প্রাসাদ -  
আনে জীবনের সংবাদ ।

৪.  
এইতো আমাদের স্বপ্ন, আনন্দময় ভুবনের ।  
৫.  
জাগো, জাগো হে আনন্দ, ভরিয়ে দাও ও বিশ্বকে ।  
৬.  
আনন্দ, তুমি তোমার সমস্ত শক্তিতে  
হাসিকে আর উৎসবকে নিয়ে, এ বিশ্বতে  
রচনা কর তোমার সাম্রাজ্য ।

৭.  
জাগো, জাগো হে আনন্দ ।

`রুদ্ধস্বর` `২০০৩-০৪-০১` `টাংগাইল`
