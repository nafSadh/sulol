---
parent: সনির্বন্ধ
nav_order: ২০১১-০৭-০৭
---

# রংধনু খেলা

রং দিয়ে যখন কবিতা আঁকতাম,  
<span style="display: block; padding-left: 16px;">আকাশের গায়ে ছোপছোপ হাওয়াই মিঠাই  
কখনোবা সাদা মেঘ —  
লাল, নীল, সোনালী রোদ বসাতাম;  
পাল-না-তোলা নৌকা ভাসাতাম সুতীব্র নীলে,  
দিগন্তের ধূসর-কালো রেখার উপর  
আলতো ছোঁয়ায় এঁকে দিতাম নাম-না-বলা পাখি;  
ভেঁজা তুলির ছোঁয়ায় অন্তরীক্ষের নীলচে আঁধার -  
চকমক করে ওঠা তারার নাচন,  
চোখ আর কল্পনার জগৎ ছিড়ে -  
কোলাহল করে ভেসে আসতে চইতো -  
রঙের দুনিয়ায়, জলরং খেলায়।</span>

সাদা কাগজ সামনে ধরে ভাবতাম:  
<span style="padding-left: 16px; display: block;">আকাশের রং যদি সবুজ হতো,  
পাতাগুলো সব নীল, ঘরগুলো লাল -  
নদীগুলো হতো বিনম্র পিঙ্গল,  
কমলা রঙের ঘাসগুলো থেকে উঁকি দিত  
একটি হলদিয়া পাখি!  
প্যাস্টেলে আঁকা ছবিগুলো যদি  
কবিতা হয়ে উড়ে যেতো, আর তারপর  
ছবিগুলোই যদি পৃথিবী হয়ে যেতো!!</span>[kobita_shess]

`সনির্বন্ধ` `২০১১-০৭-০৭` `ঢাকা`
